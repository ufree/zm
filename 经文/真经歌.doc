真经歌，真经歌，不识真经尽着魔。人人纸上寻文义，喃喃不住诵者多。
持经咒，念法科，排定纸上望超脱。若是这般超生死，遍地释子成佛罗。
得真经，出洪波，不得真经莫奈何。若问真经端的处，先天造化别无多。
顺去死，逆来活，往往教君寻不着。真经原来无一字，能度众生出大罗。
要真经，度自己，除非同类两相和。生天生地与生人，岂离阴阳造化窝。
说真经，不脱空，西川涧底产黄金。五千四十归黄道，正合一卷大藏经。
日满足，气候通，地应潮兮天应星。初祖达摩亲口授，真玄妙法莲化经。
初三日，震出庚，曲江上，月华莹。花蕊初开含珠露，虎穴龙眠探浊清。
水生二，药正真，若待其三不可进。壬水初来癸未来，须当急采定浮沉。
金鼎炼，玉炉烹，温温文火暖烘烘。真经一射玄关透，恰似准箭中心红。
遍体热，似笼蒸，回光返照入中宫。一得真经如酒醉，呼吸百脉尽归根。
精入气，气忽神，混沌七日复还魂。这般造化真消息，料得世人少人论。
活中死，死复生，自古仙佛赖真经。此个造化能收得，度尽阎浮世上人。
大道端居太极先，本于父母未生前。度人须要真经度，若问真经癸是铅。

　钥匙经
自古金锁无人开，
老母送下钥匙来，
无私佛门真弟子
领取钥匙把门开，
上开天门朝三界
下开地门消罪灾，
中开天门学大道，
诚心感动众人来。
有人领我钥匙经，
开开天门到天宫，
无人领我钥匙经，
到头只落一场空。
善男信女念此经，
万名榜上有你名。
老母上师莲台坐，
万古千秋不投东，
旁门修道乱如蜂，
离了钥匙不得成，
世人寻我钥匙经，
早拜名师来问名，
老师就在眼前坐，
不拜名师空念经，
今日早把名师拜，
保你就坐九莲台。


